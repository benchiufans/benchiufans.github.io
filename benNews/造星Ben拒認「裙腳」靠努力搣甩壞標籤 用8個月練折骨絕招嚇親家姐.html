<html>
	<head>
		<title>造星Ben拒認「裙腳」靠努力搣甩壞標籤 用8個月練折骨絕招嚇親家姐</title>
		<link rel="stylesheet" href="css/default.css">
		<link rel="stylesheet" href="css/font-awesome.min.css">
		<link rel="stylesheet" href="css/style.css">
		<link rel="stylesheet" href="css/css.css">
	</head>
	<body>
		<article>
			<div id="article-header" class="article__header">
				<header>
					<div class="">
						<h1 class="text_medium"><span>造星Ben拒認「裙腳」靠努力搣甩壞標籤 用8個月練折骨絕招嚇親家姐</span></h1>
					</div>
				</header>
				<div class="grid timestamp-container text_brownish-grey flex">
					<div class="timestamp">更新時間 (HKT): 2021.01.31 00:00</div>
				</div>
			</div>
			<div>
			<video class="powa-video" controls controlslist="nodownload" src="video/Ben《造星》奪冠不忘初衷.mp4" style="width: 100%"></video>
		</div>
		<div id="article-body" class="box--margin-bottom-xl">
			<div id="articleBody" class="article_body article-text-size_md ">
				<section>
					<p class="text--desktop text--mobile article-text-size_md  ">因為招牌式「折骨舞」，令到趙祥誠（Ben）成功撼低一眾對手，在ViuTV真人騷《全民造星III》登上冠軍寶座。得獎當然是值得高興，不過於Ben而言，最大得着可能是在整個過程中，從一個欠缺自信的人，演變成一個敢於面對困難的人。記得在面試當日，導師林二汶問Ben陪同他面試的，是經理人抑或是女朋友，Ben靦腆地說：「我家姐。」結果被標籤成為裙腳仔。</p><p class="text--desktop text--mobile article-text-size_md  ">Ben成為冠軍後，首要任務當然是要接受各大傳媒訪問，日前他與畫家家姐趙綺婷（Elaine）和妹妹，一行三人到《蘋果》接受訪問。訪問當日妹妹充當兩人的化妝師，家姐Elaine應邀為細佬畫一幅人像畫，在短短的10分鐘內已經完成作品，Elaine笑說：「我都好多年冇畫過細佬，細個嗰陣都係畫卡通版攞嚟玩，不過而家佢成熟咗好多，性格有好大轉變，老懷安慰。」接着Ben展示了跳舞、唱歌以外的藝術天份——為家姐畫畫，雖然只是一個玻璃杯內插有一支畫筆，再加上一句「Thank You」，但Elaine已經笑逐顏開。Elaine講起舊時，原來兩姊弟細個是跟媽咪學素描：「我哋細個試過一齊畫畫，素描基本功係媽咪教。幅畫有100分，我要擺喺畫廊。」</p><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img\YEUHKIUTNFE4JPXMFZCC2BU7UE.jpg" alt="畫家家姐Elaine應邀為細佬畫人像畫，她說對上一次已經是在很久以前。" class="img" height="auto" width="100%"><figcaption class="hidden">畫家家姐Elaine應邀為細佬畫人像畫，她說對上一次已經是在很久以前。</figcaption></figure></div><div class="inline-image-caption"><div class="image_text">畫家家姐Elaine應邀為細佬畫人像畫，她說對上一次已經是在很久以前。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/YBSUHPIU3ZAZLGB37GMEN7UFHI.jpg" alt="兩姊弟小時候跟過媽咪學素描，今次家姐約10分鐘就完成畫作。" class="img" height="auto" width="auto"><figcaption class="hidden">兩姊弟小時候跟過媽咪學素描，今次家姐約10分鐘就完成畫作。</figcaption></figure></div><div class="inline-image-caption"><div class="image_text">兩姊弟小時候跟過媽咪學素描，今次家姐約10分鐘就完成畫作。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/QJA64BM3ERDJLPZ576G7P5QFEI.jpg" alt="Ben畫玻璃杯、畫筆，令家姐笑逐顏開。" class="img" height="auto" width="100%"><figcaption class="hidden">Ben畫玻璃杯、畫筆，令家姐笑逐顏開。</figcaption></figure></div><div class="inline-image-caption"><div class="image_text">Ben畫玻璃杯、畫筆，令家姐笑逐顏開。</div></div></div></div><h2 class="">我不是「裙腳仔」</h2><p class="text--desktop text--mobile article-text-size_md  ">對於面試當日被稱作「裙腳仔」，Ben說：「算喇，由佢哋點講就點講，嗰陣我對自己都冇乜信心，不過去到而家，觀眾都睇到我努力嘅時候，唔會畀呢啲標籤我。」言談間他透露當日是家姐替他報名參加：「嗰一排我覺得自己係好唔掂，又乜都唔想試，喺度諗點解要玩呢啲節目呢？好似叫我去送死，上呢啲節目要俾觀眾鬧喎，我就好驚自己唔係好識講嘢，到時會好蝕底。直到參加咗，可能出街個個對我都好mean，但真實係個個都對我好好，有時花姐講嘢係直接啲，但係佢嘅意見係好有用，當我知道自己有乜嘢問題，喺節目入面可以即刻改，變咗可以成長得好快。」</p><p class="text--desktop text--mobile article-text-size_md  ">家姐Elaine當然賣花讚花香，對細佬讚不絕口：「佢唔係裙腳仔，只係唔出聲啫，我哋成家人都對佢好有信心，又覺得佢成個package好有潛質，惟獨係佢偏偏對自己好質疑，覺得自己淨係識得跳舞，唱歌同講嘢都唔得，反而我哋覺得唔係。」為了加強細佬信心，Elaine說報名之前，晚晚屋企食飯都會播《造星》、《造星II》電視撈飯，令Ben更熟悉賽制。</p><p class="text--desktop text--mobile article-text-size_md  ">但首輪面試之後，一家人都失去信心，她續說：「佢哋畀咗好多好mean嘅負評，之後我哋都打定輸數，唔知會唔會入，但最後佢披荊斬棘，去到最後仲攞埋冠軍，可以見證佢喺台上發光發亮，成個性格都開朗咗好多，A team啲人都當咗佢係心肝椗，我都覺得好開心，佢成長咗又突破咗好多。」</p><h2 class="">要盡力，唔好衰畀人睇</h2><p class="text--desktop text--mobile article-text-size_md  ">雖然今時今日Ben語帶輕鬆地笑談過去，但心底裏仍然有難受的時候：「記得有一次，係排練緊拍MV隻舞，佢哋以為我跳開舞，啲step可以跟得好快，點知我係慢過好多未跳過舞嘅人，搞到最後要留低分組再學，佢哋話我做得唔夠放、對住鏡頭咪嘴都唔識、記step都記唔到，嗰陣係有少少打擊，身為跳舞人，點解啲基本嘢都做唔好。」壓力之大，令Ben萌生退意，他說：「其實每一round都有諗過，因為壓力好大，尤其係未諗好每次表演要做乜，成組人都好驚，唔知點算好，但最後覺得都入咗比賽，點都要盡力，唔好衰畀人睇 ，唔好偷懶，做唔好出嚟會俾人鬧，所以不如做好啲。」</p><p class="text--desktop text--mobile article-text-size_md  ">Ben從17歲開始，問YouTube「How to moonwalk」，再到自學「折骨舞」，舞技睇落一甩一驚心，笑問有否試過受傷甩骹，他說：「好多都係錯覺，係拉筋拉出嚟，我係冇甩過骹。如果日日都拉筋嘅話，個個人都可拉到，學識咗之後，反而啲骨仲健康同正常。我第一次試嗰陣，擺定部電話喺枱面，準備隨時call白車，嗰一次係手指扣住揈去後面，結果痛咗半個鐘。」</p><p class="text--desktop text--mobile article-text-size_md  ">講到練習過程，Ben即場示範其中一招折骨絕招「X」（將雙手撓在背後扭麻花）：「冇嘢做會咁自己攬住自己，呢個會箍到唞唔到氣，練咗3、4個月，但要睇得明呢個動作都睇咗3、4個月。我唔會理過程有幾多冷言冷語，我學識咗喺10個人入面，有9個人話你唔得，但只有1個人讚賞同支持，我都可以繼續做。」Elaine對細佬這種毅力並不意外，透露Ben在日常生活中時不時都會跳舞：「全家人一開始睇要遮眼，有少少覺得好恐怖，睇多咗發現佢冇事，之後咪認真去睇。佢冇話特定邊一個時間先會跳，生日party又或者家庭聚會都會跳一段，平時食緊飯會跳吓。」不過身體最誠實，Ben示範「X」時，坐在身邊的Elaine仍縮作一團。</p><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/KA3BPFBVGFEITAR3BUMOYZCWUE.jpg" alt="Ben在參賽之前失去動力，家人為他報名《造星III》，更每晚重溫首兩季熱身。" class="img" height="auto" width="auto"><figcaption class="hidden">Ben在參賽之前失去動力，家人為他報名《造星III》，更每晚重溫首兩季熱身。</figcaption></figure></div><div class="inline-image-caption"><div class="image_text">Ben在參賽之前失去動力，家人為他報名《造星III》，更每晚重溫首兩季熱身。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/J7NYHRLJDZCGNCMTPD2K5CP7YM.jpg" alt="Ben的成長有目共睹，在Elaine眼中有大突破，令家姐笑說是老懷安慰。" class="img" height="auto" width="100%"><figcaption class="hidden">Ben的成長有目共睹，在Elaine眼中有大突破，令家姐笑說是老懷安慰。</figcaption></figure></div><div class="inline-image-caption"><div class="image_text">Ben的成長有目共睹，在Elaine眼中有大突破，令家姐笑說是老懷安慰。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/FLYYMWDTV5CARFRLB3DGQT4PTE.jpg" alt="Ben為了解釋練習過程，即席示範，身旁的Elaine都嚇了一跳。" class="img" height="auto" width="100%"><figcaption class="hidden">Ben為了解釋練習過程，即席示範，身旁的Elaine都嚇了一跳。</figcaption></figure></div><div class="inline-image-caption"><div class="image_text">Ben為了解釋練習過程，即席示範，身旁的Elaine都嚇了一跳。</div></div></div></div><h2 class="">跳舞都可以係一個主流</h2><p class="text--desktop text--mobile article-text-size_md  ">得獎背後，Ben依然不忘初衷：「我以前覺得點解跳舞嘅人唔可以企喺前面，一定要歌手企前面？又或者點解要喺演戲嘅人後面？所以我有個目標，跳舞呢個藝術都可以係一個主流，唔想大眾口味只係識聽歌，睇一啲主流嘅嘢，而忽略咗一啲文化。當日我之所以揀呢種舞，都係想一係冇人會識我，一係做最特別嗰個，喺跳舞圈都有人覺得我呢啲唔係跳舞，有人仲話我呢啲係雜技，有好多批評同質疑，所以好難去界定。喺外國都有好多artist純粹係跳舞，但係佢都可以有幾百萬follow。」</p><p class="text--desktop text--mobile article-text-size_md  ">當下Ben除了努力向目標進發，他還計劃多方面嘗試：「之前對唱歌演戲都冇信心，由細到大其中有個夢想係做演員。男仔都會幻想自己係super hero，我都幻想自己係英雄角色，跳舞係自己的招式，呢樣成為咗我嘅動力。」Ben決賽唱林宥嘉《想自由》，唱功受到注意，有計劃出歌：「我發現原來都有人鍾意，可能先會試吓唱其他人嘅歌，有機會再做自己想做嘅音樂，遲啲會同阿祖做舞台劇，多謝佢畀好多機會我。」</p><div class="text--desktop text--mobile article-text-size_md  "><span>撰文：唐琛悠<br>
					攝影：沈健程、林德雄、馮嘉銘<br></span></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/RGFVV6RD2VEJRC7QQSJC2MBWDU.jpg" alt="Ben參賽最大得着不是冠軍名銜，而是經歷令他更快成長。" class="img" height="auto" width="auto"><figcaption class="hidden">Ben參賽最大得着不是冠軍名銜，而是經歷令他更快成長。</figcaption></figure></div><div class="inline-image-caption"><div class="image_text">Ben參賽最大得着不是冠軍名銜，而是經歷令他更快成長。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/QB7XHDFE6FHQ3AC27CASLWKYUQ.jpg" alt="每一回合都好大壓力，Ben諗過退出，最後唔想衰畀人睇，最終贏冠軍。" class="img" height="auto" width="auto"><figcaption class="hidden">每一回合都好大壓力，Ben諗過退出，最後唔想衰畀人睇，最終贏冠軍。</figcaption></figure></div><div class="inline-image-caption"><div class="image_text">每一回合都好大壓力，Ben諗過退出，最後唔想衰畀人睇，最終贏冠軍。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/ZY7EXKVYNFBVVGEG2LMGF5755I.jpg" alt="折骨舞在跳舞圈不是主流，更有人形容為「雜技」，面對批評，Ben說：「只有1個人讚賞同支持，我都可以繼續做。」" class="img" height="auto" width="auto"><figcaption class="hidden">折骨舞在跳舞圈不是主流，更有人形容為「雜技」，面對批評，Ben說：「只有1個人讚賞同支持，我都可以繼續做。」</figcaption></figure></div><div class="inline-image-caption"><div class="image_text">折骨舞在跳舞圈不是主流，更有人形容為「雜技」，面對批評，Ben說：「只有1個人讚賞同支持，我都可以繼續做。」</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/XNEHDHGH4ZBYTEWCKTCWU23CJI.jpg" alt="複雜的手指動作，令一班fans「骨膠原BB」有樣學樣。" class="img" height="auto" width="100%"><figcaption class="hidden">複雜的手指動作，令一班fans「骨膠原BB」有樣學樣。</figcaption></figure></div><div class="inline-image-caption"><div class="image_text">複雜的手指動作，令一班fans「骨膠原BB」有樣學樣。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/IIBSW4SUKBBWVKIKK7W3WRYHMI.jpg" alt="訪問當日，除了家姐Elaine一同受訪，妹妹亦擔任兩人的化妝師，齊上齊落。" class="img" height="auto" width="100%"><figcaption class="hidden">訪問當日，除了家姐Elaine一同受訪，妹妹亦擔任兩人的化妝師，齊上齊落。</figcaption></figure></div><div class="inline-image-caption"><div class="image_text">訪問當日，除了家姐Elaine一同受訪，妹妹亦擔任兩人的化妝師，齊上齊落。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/VEY3Q3WJFNHX7JG4JKNMYTYKMQ.jpg" alt="Elaine與Ben小時候（受訪者提供圖片）" class="img" height="auto" width="auto"><figcaption class="hidden">Elaine與Ben小時候（受訪者提供圖片）</figcaption></figure></div><div class="inline-image-caption"><div class="image_text">Elaine與Ben小時候（受訪者提供圖片）</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/BUTQZGYA7FATNDYVS5NJJ5YPMI.jpg" alt="（受訪者提供圖片）" class="img" height="auto" width="auto"><figcaption class="hidden">（受訪者提供圖片）</figcaption></figure></div><div class="inline-image-caption"><div class="image_text">（受訪者提供圖片）</div></div></div></div>
				</section>
			</div>
		</div>
	</article>
</body>
</html>