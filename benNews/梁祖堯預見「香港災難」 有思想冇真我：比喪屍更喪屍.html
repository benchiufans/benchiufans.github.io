<html>
	<head>
		<title>梁祖堯預見「香港災難」 有思想冇真我：比喪屍更喪屍</title>
		<link rel="stylesheet" href="css/default.css">
		<link rel="stylesheet" href="css/font-awesome.min.css">
		<link rel="stylesheet" href="css/style.css">
		<link rel="stylesheet" href="css/css.css">
	</head>
	<body>
		<div id="article-header" class="article__header">
			<header>
				<div class="">
					<h1 class="text_medium"><span>梁祖堯預見「香港災難」 有思想冇真我：比喪屍更喪屍</span></h1>
				</div>
			</header>
			<div class="grid timestamp-container text_brownish-grey flex">
				<div class="timestamp">更新時間 (HKT): 2021.03.05 00:30</div>
			</div>
		</div>
		<div>
		<video class="powa-video" controls controlslist="nodownload" src="video/梁祖堯預見「香港災難」 有思想冇真我：比喪屍更喪屍.mp4" style="width: 100%"></video>
	</div>
	<div id="article-body" class="box--margin-bottom-xl">
		<div id="articleBody" class="article_body article-text-size_md ">
			<section>
				<p class="text--desktop text--mobile article-text-size_md  ">過去幾年香港社會的改變，令梁祖堯（阿祖）徹底打消將移民定為人生目標的大計，近年跟香港連結一起後，令他更愛這片成長地。眼前所見的一切，啟發他首次自編自導自演舞台劇《通菜街喪屍戰》，起用喪屍為題，全因現在香港人雖然有自己思想，卻像喪屍一樣，不能活出自我。《喪屍戰》邀來《全民造星III》冠軍趙祥誠（Ben）飾演喪屍，盡展其陰暗一面。</p><p class="text--desktop text--mobile article-text-size_md  ">梁祖堯與趙祥誠（Ben）日前於荃灣接受《蘋果》專訪，兩人將於下周三（10日）起假葵青劇院公演15場《喪屍戰》，阿祖坦言從小沉迷喪屍片，古今中外所有喪屍片都會看，心中想做名為「香港災難系列」的舞台劇，災難系列part 1是前年的《米線女戰士》，故事講述巨型颱風吹襲香港，連自由神像也吹到來，寓意自由終於來到香港，但只是得個頭，阿祖說：「我覺得而家香港人嘅生活好似活喺一個……即係我哋好似喪屍。我哋好似喪屍嘅原因，係好多嘢我哋都無得自己解決，雖然我哋好似有我哋嘅思想，但唔代表我哋可以用我哋思想做到任何嘢。喺戲入面，阿Ben飾演喪屍，但係未變成喪屍嘅人，其實佢哋生活係比喪屍仲更加喪屍。」</p><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/LGHXQHEGBRFU5IHC3GCKMGTDTA.jpg" alt="阿祖想做「香港災難系列」，part 1是前年的《米線女戰士》。（網上圖片）" class="img" height="auto" width="100%"><figcaption class="hidden">阿祖想做「香港災難系列」，part 1是前年的《米線女戰士》。（網上圖片）</figcaption></figure></div><div class="inline-image-caption"><div class="image_text">阿祖想做「香港災難系列」，part 1是前年的《米線女戰士》。（網上圖片）</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/RSB6GVDYWBG3ZGLBTJ4WMMCYDU.jpg" alt="今次《通菜街喪屍戰》邀請阿Ben演喪屍。（網上圖片）" class="img" height="auto" width="100%"><figcaption class="hidden">今次《通菜街喪屍戰》邀請阿Ben演喪屍。（網上圖片）</figcaption></figure></div><div class="inline-image-caption"><div class="image_text">今次《通菜街喪屍戰》邀請阿Ben演喪屍。（網上圖片）</div></div></div></div><h2 class="">可以習慣不可接受</h2><p class="text--desktop text--mobile article-text-size_md  ">近年香港所發生的人和事，變成阿祖首次自編自導自演的動力，他說：「呢2、3年香港發展成個變化，令我從來未試過咁愛呢笪地方。我以前心願一直係移民，6、7年前係想快啲做嘢，快啲搵夠錢，然後去清邁、高雄或者京都，自從同呢個地方連結之後呢，我就徹底打消咗呢個念頭。」環境轉變之快，除了移民念頭消失，消失的還有另一套作品《新聞小花的告白2》。</p><div class="related-links"></div><p class="text--desktop text--mobile article-text-size_md  ">阿祖受訪前一晚，限聚令仍未放寬，他在旺角邊逛邊思考舞台劇事宜：「之後再去行吓模型舖，喺街食吓臭豆腐、飲珍珠奶茶，因為疫情關係只可以外賣到公園食牛肉飯，嗰一下覺得好幸福，係真心幸福，有種去咗旅行感覺，雖然而家個社會係一團糟，又要好似露宿者咁坐喺公園度食。呢個疫情帶畀我新嘅體驗，好似困喺屋企好耐，只要出一出嚟，原來會更加鍾意呢個地方。」阿祖強調可以習慣新生活模式，但絕不可以接受，因為總有些事令他感到憤怒，若果將眼前發生的事物變化視為必然，便會失去做人的稜角，沒有創作靈魂，身邊阿Ben說：「就變成喪屍。」</p><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/RDL3OPOG7NEKLBJURR6D26ZOVE.jpg" alt="過去數年香港環境變化很大，尤其去年更甚，阿祖說可以習慣，但不能接受。" class="img" height="auto" width="100%"><figcaption class="hidden">過去數年香港環境變化很大，尤其去年更甚，阿祖說可以習慣，但不能接受。</figcaption></figure></div><div class="inline-image-caption"><div class="image_text">過去數年香港環境變化很大，尤其去年更甚，阿祖說可以習慣，但不能接受。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/GOAQ3BAOVZAS7LWSWVHSZMUKBU.jpg" alt="阿祖曾經為移民努力工作，但自從將自己與香港連繫在一起，變得越來越愛這個地方。" class="img" height="auto" width="100%"><figcaption class="hidden">阿祖曾經為移民努力工作，但自從將自己與香港連繫在一起，變得越來越愛這個地方。</figcaption></figure></div><div class="inline-image-caption"><div class="image_text">阿祖曾經為移民努力工作，但自從將自己與香港連繫在一起，變得越來越愛這個地方。</div></div></div></div><h2 class="">阿祖邀請是強心針</h2><p class="text--desktop text--mobile article-text-size_md  ">《造星III》的比賽過程，令阿祖與阿Ben建立深厚的信任感，自稱為「媽媽」的阿祖對學員們非常細心，正如受訪閒談時，阿祖會關心地問阿Ben最近有否再出現暈倒情況；當阿Ben教阿祖做蓮花手時，阿祖又給予鼓勵說：「你睇吓佢教人係另一種（有自信）聲線。」當初阿Ben未進行三十強比賽之前，已獲阿祖邀請演出，他的第一個反應是「點解係我？」，阿祖解釋是聽到阿Ben的志願想當恐怖片及喪屍片的演員，那一刻覺得大家志同道合。</p><p class="text--desktop text--mobile article-text-size_md  ">獲阿祖邀請是一支強心針，還是一股壓力？阿Ben說：「強心針比較多，因為估唔到有人睇到我有嘅嘢。壓力係冇，因為嗰時（參賽）壓力大啲。」《通菜街喪屍戰》是阿Ben舞台劇處男作，他當初也細想自己是否能夠勝任，因本身毫無舞台劇演出經驗。</p><p class="text--desktop text--mobile article-text-size_md  ">早前游學修與蕭若元的香港電影業激辯，游學修提出過電影、網片、電視劇的界線將會越來越難分，覺得網片有潛力培養到另一位天王巨星。不同範疇的表演平台，其實還有舞台劇，阿Ben自覺舞台劇是最適合自己行第一步，他說：「舞台劇現場觀眾感受會更加強烈啲，因為我無端端一上到台就有好多自己諗法出嚟，我可以豁出去做，甚至有時綵排我都未做到呢樣嘢。」</p><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/5MWC6IRF2JCBZC623RFCX4B57A.jpg" alt="阿Ben教阿祖做蓮花手，獲阿祖讚：「佢教人係另一種（有自信）聲線。」" class="img" height="auto" width="100%"><figcaption class="hidden">阿Ben教阿祖做蓮花手，獲阿祖讚：「佢教人係另一種（有自信）聲線。」</figcaption></figure></div><div class="inline-image-caption"><div class="image_text">阿Ben教阿祖做蓮花手，獲阿祖讚：「佢教人係另一種（有自信）聲線。」</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/SS3D6TMIENC7DPFJMYKIO25OCE.jpg" alt="成功！" class="img" height="auto" width="100%"><figcaption class="hidden">成功！</figcaption></figure></div><div class="inline-image-caption"><div class="image_text">成功！</div></div></div></div><h2 class="">阿祖幫阿Ben引路</h2><p class="text--desktop text--mobile article-text-size_md  ">阿Ben在《造星III》時釋放出來的陰暗面令人印象深刻，是否因為發現到阿Ben這種特質適合演喪屍？阿祖覺得人的陰暗面無法刻意營造：「真正dark side係嚟自善良，dark side係成個光明裏面有點黑，然後嗰點黑暗突然間放到好大而被人見到，所以我覺得阿Ben表演出嚟嘅dark side係成立到，因為你平時知道佢唔係咁嘅人，陣味唔係咁，只要佢做少少，原來可以咁，後面仲有啲咁嘅嘢，就會覺得好好奇，好吸引。」</p><p class="text--desktop text--mobile article-text-size_md  ">呢位「媽媽」在《造星III》之後，仍然上心照顧組仔，阿祖憶述第一次跟阿Ben的訓練是在排舞室內幻想行出人生，阿祖向阿Ben說：「其實我一路都冇問你，我記得完咗之後你坐喺門口喊咗好耐，有啲人喊嘅時候係好憤怒、好嬲，有啲人喊會覺得驚失去而喊，但係喺你嗰個喊係一啲傷害，一啲窿。當然之後我好明白，因為我都有呢啲傷害，係直覺嚟，然後好想特別搵辦法幫你補返個窿，因為你仲咁細個，有時嗰啲窿唔係自己一個人處理到。」</p><p class="text--desktop text--mobile article-text-size_md  ">阿祖睇到阿Ben的各種「窿窿」，他說：「我同佢相處，認識佢嘅性格係鍾意攞嗰啲嘢出嚟講嘅人，我就好想幫佢黐好塊膠布。」他認為表演者如果能好好利用人生裏面這些經歷，將會成為創作上一大動力及泉源，亦會幫到其他人；如果不理會它，或者覺得不存在，最終不知會發酵變成甚麼，而阿祖就曾經試過不知變成甚麼而特別在意：「就唔忍心見到其他小朋友行返媽媽呢條舊路。」阿Ben覺得阿祖很懂得看人，在比賽時的心理訓練，慢慢對自己有所幫助，是有另一番意義在當中。</p><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/M622VH43R5EJ7FKKUY5Q2ZNCH4.jpg" alt="阿祖睇到Ben的善良，演出有黑暗面的喪屍，反差大更耐看。" class="img" height="auto" width="100%"><figcaption class="hidden">阿祖睇到Ben的善良，演出有黑暗面的喪屍，反差大更耐看。</figcaption></figure></div><div class="inline-image-caption"><div class="image_text">阿祖睇到Ben的善良，演出有黑暗面的喪屍，反差大更耐看。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/BI2E54AT2ZA45HALL7SDZ26BNQ.jpg" alt="阿Ben相信舞台劇適合自己，與現場觀眾距離近，當自己有諗法時可以豁出去做。" class="img" height="auto" width="100%"><figcaption class="hidden">阿Ben相信舞台劇適合自己，與現場觀眾距離近，當自己有諗法時可以豁出去做。</figcaption></figure></div><div class="inline-image-caption"><div class="image_text">阿Ben相信舞台劇適合自己，與現場觀眾距離近，當自己有諗法時可以豁出去做。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/NLWL3R3ZMVC7HAUITH7DWOMHR4.jpg" alt="每個人都有各種經歷，處理不當會令人迷失，阿祖希望幫到Ben修補「窿窿」，不要重蹈自己覆轍。" class="img" height="auto" width="100%"><figcaption class="hidden">每個人都有各種經歷，處理不當會令人迷失，阿祖希望幫到Ben修補「窿窿」，不要重蹈自己覆轍。</figcaption></figure></div><div class="inline-image-caption"><div class="image_text">每個人都有各種經歷，處理不當會令人迷失，阿祖希望幫到Ben修補「窿窿」，不要重蹈自己覆轍。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/PLU6IKVX4RHPXCGLWL42T4MOXY.jpg" alt="阿祖在《全民造星III》三十強前，已覺得與鍾意折骨的Ben志同道合，反而Ben第一反應是「點解係我？」" class="img" height="auto" width="auto"><figcaption class="hidden">阿祖在《全民造星III》三十強前，已覺得與鍾意折骨的Ben志同道合，反而Ben第一反應是「點解係我？」</figcaption></figure></div><div class="inline-image-caption"><div class="image_text">阿祖在《全民造星III》三十強前，已覺得與鍾意折骨的Ben志同道合，反而Ben第一反應是「點解係我？」</div></div></div></div>
			</section>
		</div>
	</div>
</body>
</html>