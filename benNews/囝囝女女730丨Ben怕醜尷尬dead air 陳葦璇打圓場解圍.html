<html>
	<head>
		<title>囝囝女女730丨Ben怕醜尷尬dead air 陳葦璇打圓場解圍</title>
		<link rel="stylesheet" href="css/default.css">
		<link rel="stylesheet" href="css/font-awesome.min.css">
		<link rel="stylesheet" href="css/style.css">
		<link rel="stylesheet" href="css/css.css">
	</head>
	<body>
		<div id="article-header" class="article__header">
			<header>
				<div class="">
					<h1 class="text_medium"><span>囝囝女女730丨Ben怕醜尷尬dead air 陳葦璇打圓場解圍</span></h1>
				</div>
			</header>
			<div class="grid timestamp-container text_brownish-grey flex">
				<div class="timestamp">更新時間</div>
			</div>
		</div>
		<div id="article-body" class="box--margin-bottom-xl">
			<div><div class="promo-item-container box--position-relative box--margin-bottom-lg"><div class="promo-image-box"><div id="promo-image-box" role="button" tabindex="0"><div><figure class="flex flex--align-items-center flex--justify-center"><img src="img/Z4XTJCQG7ZD77DMYI3XGNVJ4CE.jpg" alt="" class="img" height="auto" width="100%"></figure></div></div></div></div></div>
			<div id="articleBody" class="article_body article-text-size_md ">
				<section>
					<p class="text--desktop text--mobile article-text-size_md  ">ViuTV以《全民造星III》參賽者做噱頭，明日有新綜藝節目《囝囝女女730》首播，在晚上7時半播出，誠如強尼所說，好少偶像節目在這時段播出。今日記招上，各位《造星III》成員相當口密，透露各自負責的環節不外乎傾偈、唱歌、跳舞。其中外形似黃家駒的Ｍanson會負責man talk環節：「我負責個集叫man talk，男士之間chitchat，講點樣去be a better man，暫時係得一個環節，入面都會唱歌。都會講下自己啲生活習慣，點樣去keep身形、顏值，點樣去下工夫。」</p><p class="text--desktop text--mobile article-text-size_md  ">Ｍanson在《造星III》參賽者中較多負面新聞，早前被指飛編劇女友，他再次解釋：「其實我唔知點解有咁嘅說法，真係性格不合分手，都唔想影響到大家工作，之前都回應咗。」如今兩人沒有聯絡。被問到會否講男人睇女仔的眼光，他答得好保守：「會嘅……但係我諗唔到有乜嘢好講。可能我聽下大家點講。留返啲神秘感。」</p><p class="text--desktop text--mobile article-text-size_md  ">決賽當晚三甲受訪，陳葦璇似大家姐照顧ANSONBEAN，今日三甲繼續一齊做訪問，由陳葦璇擔起大旗負責答問題，講到節目與《東張西望》打對台，她說：「我哋打開仗嘅，由《造星III》第一回合已經開始打，所以我哋戰鬥力好強。有A、B組crossover，又有強尼前輩，我哋對大家同節目都好有信心。」ANSONBEAN與Ben同樣表示不擅長講嘢，會苦練說話節奏，陳葦璇亦有賺ANSONBEAN進步：「佢有進步架，佢之前一路講一路郁，今日穩重咗。」</p><p class="text--desktop text--mobile article-text-size_md  ">另外Ben出名怕醜，有記者問到會否擔心在節目dead air，竟然中正紅心，即時令Ben口窒窒。當Ben答完問題，望各陳葦璇俾手指公，但陳葦璇沒留意交棒失敗，最後仍要由陳葦璇打圓場，場面爆笑。</p><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/7536U6XY5VHNXOXLUB3BBXH72E.jpg" alt="三甲再次一起受訪，ANSONBEAN形容自己講嘢唔叻，要再練習，但訪問以外就好貪玩。" class="img" height="auto" width="100%"><figcaption class="hidden">三甲再次一起受訪，ANSONBEAN形容自己講嘢唔叻，要再練習，但訪問以外就好貪玩。</figcaption></figure></div><div class="inline-image-caption"><div class="image_text">三甲再次一起受訪，ANSONBEAN形容自己講嘢唔叻，要再練習，但訪問以外就好貪玩。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/AAHSJCW3HZCSTFBA3NOUO4PFY4.jpg" alt="" class="img" height="auto" width="100%"></figure></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/TNYOGX7ENBHGBAXXGDQIBMHNPE.jpg" alt="陳葦璇最有訪問經驗，對流如流，相反Ben被問到會否dead air，即場口窒「er」了一陣。" class="img" height="auto" width="100%"><figcaption class="hidden">陳葦璇最有訪問經驗，對流如流，相反Ben被問到會否dead air，即場口窒「er」了一陣。</figcaption></figure></div><div class="inline-image-caption"><div class="image_text">陳葦璇最有訪問經驗，對流如流，相反Ben被問到會否dead air，即場口窒「er」了一陣。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/N3X6PSK6KNG77GC3U2RWYBNVYI.jpg" alt="Ben講完向陳葦璇打眼色，但交棒失敗。" class="img" height="auto" width="100%"><figcaption class="hidden">Ben講完向陳葦璇打眼色，但交棒失敗。</figcaption></figure></div><div class="inline-image-caption"><div class="image_text">Ben講完向陳葦璇打眼色，但交棒失敗。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/PACBTF7EGJBPHNPWSHU5VEMOCM.jpg" alt="意識到要接棒的陳葦璇爆笑。" class="img" height="auto" width="100%"><figcaption class="hidden">意識到要接棒的陳葦璇爆笑。</figcaption></figure></div><div class="inline-image-caption"><div class="image_text">意識到要接棒的陳葦璇爆笑。</div></div></div></div>
				</section>
			</div>
		</div>
	</body>
</html>