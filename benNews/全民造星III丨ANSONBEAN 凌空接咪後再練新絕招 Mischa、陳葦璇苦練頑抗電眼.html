<html>
	<head>
		<title>全民造星III丨ANSONBEAN 凌空接咪後再練新絕招 Mischa、陳葦璇苦練頑抗電眼</title>
		<link rel="stylesheet" href="css/default.css">
		<link rel="stylesheet" href="css/font-awesome.min.css">
		<link rel="stylesheet" href="css/style.css">
		<link rel="stylesheet" href="css/css.css">
	</head>
	<body>
		<div id="article-header" class="article__header">
			<header>
				<div class="">
					<h1 class="text_medium"><span>全民造星III丨ANSONBEAN 凌空接咪後再練新絕招 Mischa、陳葦璇苦練頑抗電眼</span></h1>
				</div>
			</header>
			<div class="grid timestamp-container text_brownish-grey flex">
				<div class="timestamp">更新時間 (HKT): 2020.12.21 00:30</div>
			</div>
		</div>
		<div>
			<video class="powa-video" controls controlslist="nodownload" src="video/19歲Ansonbean凌空接咪後再練新絕招 35歲Mischa、24歲陳葦璇苦練頑抗電眼.mp4" style="width: 100%">
			</video>
		</div>
		<div id="article-body" class="box--margin-bottom-xl">
			<div id="articleBody" class="article_body article-text-size_md ">
				<section>
					<p class="text--desktop text--mobile article-text-size_md  ">《全民造星III》經過幾個月進入20強要進行1對1殘忍廝殺，令參賽者急步成長，觀眾眼中冠軍早有人選，走到最後10強階段，對手各有千秋。</p><p class="text--desktop text--mobile article-text-size_md  ">年紀最細之一、19歲的ANSONBEAN （陳毅燊）非凡魅力迷倒觀眾，比賽時評判鄭欣宜笑稱「被電親」，陳葦璇和Mischa（葉巧琳）跳唱勢均力敵，尤其Mischa唱功令人刮目相看，3人早已跑出，兩女生一致看好ANSONBEAN這位小鮮肉奪冠，見他一笑眼瞇瞇時，Mischa笑笑口搬出欣宜名句：「姐姐都OK㗎。」</p><p class="text--desktop text--mobile article-text-size_md  ">ANSONBEAN舞台上善於放電，舞台下獲彭秀慧讚有親和力，他儍氣說：「冇壓力，我燒緊啲壓力，好似水喺個杯流走咁。」自覺個人作風夠大膽，20強比賽凌空接咪踢走John，他說臨場發揮時會突破盲腸有新嘗試，預告決賽夜會有嶄新驚喜，但又一方面說：「唔可以透露太多。」令身旁璇璇和Mischa不禁起哄：「你有好多面姐姐都未睇過。」</p><p class="text--desktop text--mobile article-text-size_md  ">Mischa和璇璇一直以歌舞作賽，今次會成為勁敵，同樣是廣東歌，Mischa獻唱自己創作加表演，牌面略勝一籌，她只能預告：「練緊啲表演好辛苦，咁難得踩上Star Hall，要好好珍惜。」璇璇會獻唱慢歌，與過往輕快節奏截然不同：「好多人期待我唔跳跳紮感覺，會唔會炒車呢？」</p><p class="text--desktop text--mobile article-text-size_md  ">Mischa已經出道7年，坦承以前冇乜人識，IG只得幾千followers，參賽後激增至2萬幾，亦有人翻炒她以前作品，比起以前的確更有滿足感。ANSONBEAN已經開始有fans，璇璇爆：「佢啲fans好好，豆豆係收花㗎。」對於成敗得失，3人未敢奢望，ANSONBEAN說：「有信心做好表演，其他嘢唔諗。」璇璇自認fans不多：「呢個階段唔敢諗幾多人認同我，只係保持做好個騷心態。」Mischa沒想過必勝，不想給予自己壓力。</p><h2 class="">冷門不容忽視</h2><p class="text--desktop text--mobile article-text-size_md  ">NY（鍾諾言）、KLAU（劉瑞祈）、CY（陳澤言）3人比較無聲無息，訪問對答時亦屬佛系思想，鬥心欠奉。</p><p class="text--desktop text--mobile article-text-size_md  ">CY被網民喻為「最冷晉級」，被視為黑馬：「我覺得做返自己原本最想做嘅嘢。」被指常發夢冇準備？他笑說：「個樣天生！講笑，我覺得一開始同大家唔熟未融入到。」對於爭奪冠軍，CY欠缺野心：「冇睇冇諗，淨係想從決賽贏自己，自己set咗一個standard，高過標準就係贏自己。」</p><p class="text--desktop text--mobile article-text-size_md  ">KLAU和NY分別參與前兩屆《造星》，今次歸來有陪跑之嫌，前者舊年20強止步，今年卻打入決賽，KLAU直認不是主流表演參賽者，但自己亦勇於跳出安全狀態作新嘗試：「最後帶着自己作品入10強完勝上年。」也不會將冷熱門睇太重。NY則吸取第一季經驗，一切隨心，懶理做冷門：「始終有人一見鍾情，有人睇多幾眼先鍾意。」</p><p class="text--desktop text--mobile article-text-size_md  ">採訪：卓寶花</p><p class="text--desktop text--mobile article-text-size_md  ">攝影：仇志德</p><p class="text--desktop text--mobile article-text-size_md  ">攝錄：林賓尼、廖達燊</p><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/PUGI5H7UENCLFGXTKCZ3R4U6ZQ.jpg" alt="陳葦璇以跳唱闖進決賽，其中一個環節會挑戰慢歌。" class="img" height="auto" width="auto"><figcaption class="hidden">陳葦璇以跳唱闖進決賽，其中一個環節會挑戰慢歌。</figcaption></figure></div><div class="inline-image-caption"><div class="image_text">陳葦璇以跳唱闖進決賽，其中一個環節會挑戰慢歌。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/IJLF5JSSPZGTFONGTUIKGRUOFY.jpg" alt="Ｍischa同樣以廣東歌出戰，只預告排練極其辛苦。" class="img" height="auto" width="auto"><figcaption class="hidden">Ｍischa同樣以廣東歌出戰，只預告排練極其辛苦。</figcaption></figure></div><div class="inline-image-caption"><div class="image_text">Ｍischa同樣以廣東歌出戰，只預告排練極其辛苦。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/5KG23XFINBDZLOUHOFOF3BZKYA.jpg" alt="NY（左起）、KLAU與CY同樣歸入黑馬，其中CY最佛系，希望贏自己。" class="img" height="auto" width="auto"><figcaption class="hidden">NY（左起）、KLAU與CY同樣歸入黑馬，其中CY最佛系，希望贏自己。</figcaption></figure></div><div class="inline-image-caption"><div class="image_text">NY（左起）、KLAU與CY同樣歸入黑馬，其中CY最佛系，希望贏自己。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/2F22OPPOLJCPZAOWWL4XBFK6QE.jpg" alt="ANSONBEAN 上輪表現出色，以3:2淘汰John，今次決賽亦準備了新武器。" class="img" height="auto" width="auto"><figcaption class="hidden">ANSONBEAN 上輪表現出色，以3:2淘汰John，今次決賽亦準備了新武器。</figcaption></figure></div><div class="inline-image-caption"><div class="image_text">ANSONBEAN 上輪表現出色，以3:2淘汰John，今次決賽亦準備了新武器。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/XL5VBUPI7JBN3DU6HOZYSACZDQ.jpg" alt="決賽將於boxing day在star hall舉行，到時誰人在頒獎台拿下最佳禮物仍是未知數。" class="img" height="auto" width="100%"><figcaption class="hidden">決賽將於boxing day在star hall舉行，到時誰人在頒獎台拿下最佳禮物仍是未知數。</figcaption></figure></div><div class="inline-image-caption"><div class="image_text">決賽將於boxing day在star hall舉行，到時誰人在頒獎台拿下最佳禮物仍是未知數。</div></div></div></div>
				</section>
			</div>
		</div>
	</body>
</html>