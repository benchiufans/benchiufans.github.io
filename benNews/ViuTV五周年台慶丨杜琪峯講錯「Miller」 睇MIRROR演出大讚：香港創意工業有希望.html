<html>
	<head>
		<title>ViuTV五周年台慶丨杜琪峯講錯「Miller」 睇MIRROR演出大讚：香港創意工業有希望</title>
		<link rel="stylesheet" href="css/default.css">
		<link rel="stylesheet" href="css/font-awesome.min.css">
		<link rel="stylesheet" href="css/style.css">
		<link rel="stylesheet" href="css/css.css">
	</head>
	<body>
		<div id="article-header" class="article__header">
			<header>
				<div class="">
					<h1 class="text_medium"><span>ViuTV五周年台慶丨杜琪峯講錯「Miller」 睇MIRROR演出大讚：香港創意工業有希望</span></h1>
				</div>
			</header>
			<div class="grid timestamp-container text_brownish-grey flex">
				<div class="timestamp">更新時間 (HKT): 2021.04.06 17:51</div>
			</div>
		</div>
		<div>
			<video class="powa-video" controls controlslist="nodownload" src="video/ViuTV五周年台慶大晒冷 獲65歲杜琪峯激讚MIRROR𢱑拍黑社會喜劇.mp4" style="width: 100%">
			</video>
		</div>
		<div id="article-body" class="box--margin-bottom-xl">
			<div id="articleBody" class="article_body article-text-size_md ">
				<section>
					<p class="text--desktop text--mobile article-text-size_md  ">今日ViuTV五周年台慶，一班旗下藝人歌手到場演出，香港本地男子跳唱組合MIRROR出道兩年多，每次他們現身均聚集大批fans，為見偶像一面，甚至租車追星，不過近日人氣王姜濤就在Telegram（TG）給fans寫長文，透露家人受到滋擾，以及MIRROR拍攝節目受阻等，事件卻觸發關公災難，有指姜濤疑焫著姜糖，令部份姜糖嬲爆稱「姜糖捧得紅你，都可以踩低你」，為怕此事鬧大，連一向甚少發言的「花姐」黃慧君也在IG以長文回應。</p><h2 class="">強尼做和事佬</h2><p class="text--desktop text--mobile article-text-size_md  ">今日ViuTV台慶節目上，MIRROR以壓軸表演嘉賓現身，擔任司儀的強尼似有意緩和近日部份fans的不滿情緒，他先開玩笑說近2、3年環境轉變好多，以他自己經歷來說，近日出街時多了一班後生女好熱情走近打招呼，並問：「有冇MIRROR演唱會飛？」</p><p class="text--desktop text--mobile article-text-size_md  ">強尼再舉例指過去1、2年每逢穿過商場返錄影廠工作時，便勾起一個畫面，強尼哼出歌詞「領導樂壇靠晒你哋 冇咗你哋我哋會死」，他說：「原來歌詞內容並非都市傳說，雖然而家廣播道只係得豪宅，但fans從來冇死，正如杜Sir（杜琪峯）話香港電影唔會死，香港樂壇、香港電視都唔會死。我會咁形容我哋行業而家經歷轉世，ViuTV願意做最大產房，我哋希望為所有新星接生，作為產房，我哋目標希望佢哋全部能夠順產，可以健健康康咁成長，去面對佢哋嘅fans，咁多位fans你哋預備好你哋嘅歡呼聲未？」</p><p class="text--desktop text--mobile article-text-size_md  ">一眾由ViuTV打造出來新星陸續現身上台，先是《全民造星III》頭三甲趙祥誠（Ben）、陳葦璇與陳毅燊（ANSONBEAN）先後上台表演，接着強尼問現場有冇人買到MIRROR演唱會門票，不如而家抽MIRROR飛？即令全場歡呼拍掌，強尼續說：「派乜鬼。現場唱畀你哋聽啦！」MIRROR現身表演壓軸登場。</p><h2 class="">杜Sir講錯「Miller」</h2><p class="text--desktop text--mobile article-text-size_md  ">開台當日有份出席啟播禮的大導杜琪峯（杜Sir）再度上台，杜Sir一向妙語連珠，睇過ViuTV出身的組合MIRROR演出後大讚，杜Sir雖然講錯MIRROR變「Miller」，但他笑言見到班年輕人演出，覺得香港創意工業有希望，並向ViuTV董事總經理魯庭暉傾合作機會，即場舉行合作儀式。</p><p class="text--desktop text--mobile article-text-size_md  ">杜Sir上台致辭時，指看到今日演出的藝人，回想自己當年入行的時光：「我覺得上到嚟真係好似時光隧道咁樣，我嗰陣讀訓練班就好似你哋咁樣，嗰時1974年嘅時候，我覺得呢個日子，過去5年，ViuTV喺電視界裏面，真係叫做闖到出嚟。我睇咗今日嘅節目，真係覺得新一代真係好有機會，當然啦，最尾壓軸嗰個叫Miller？我都唔知咩叫Miller，佢哋真係唔同，比我想像中唔同。」全場有不少人聞言歡呼鼓掌。</p><p class="text--desktop text--mobile article-text-size_md  ">早已投身電影界的杜Sir坦言，近年見到新人輩出，亦帶動好多香港新電影出來，他深信日後會有更多好電影陸續出現：「今日睇到ViuTV咁年輕、咁多生力軍，電影界咁多生力軍，我覺得香港嘅娛樂事業、創意工業都好，係好有前途嘅，我梗係唔執輸！」</p><p class="text--desktop text--mobile article-text-size_md  ">而杜Sir所謂「唔執輸」，原來他與魯庭暉傾合作，而魯庭暉答應，杜Sir笑言：「我梗係好高興啦！因為如果有得搞的話，即係我有得撈吖嘛！多謝你魯生。」杜Sir的妙語引得全場大笑。隨後在台上舉行儀式，正式宣佈合作。</p><h2 class="">MIRROR恨拍黑社會喜劇</h2><p class="text--desktop text--mobile article-text-size_md  ">對於杜琪峯在台上將MIRROR叫錯為「Miller」，MIRROR對於新名大表滿意，笑指MIRROR可能稍後會改串法，問到會否想跟杜Sir合作？MIRROR興奮地說：「梗係想，相信係全台人夢寐以求嘅事情，全港藝人都想有呢個機會。」至於想杜Sir開甚麼題材電影給他們參演？他們議論紛紛：「最好杜Sir開套喜劇畀我哋12個人拍，或者係黑社會嘅喜劇。」</p><p class="text--desktop text--mobile article-text-size_md  ">其實杜Sir與魯庭暉去年曾被《蘋果》拍到他們一起上杜Sir老友古天樂隻遊艇出海，當時已有傳魯庭暉打算拉攏各人度橋救港劇撼大台。</p><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/ZBTWISJRKBGTDGPOBB6K54EZZE.jpg" alt="MIRROR壓軸表演。" class="img" height="auto" width="100%"><figcaption class="hidden">MIRROR壓軸表演。</figcaption></figure></div><div class="inline-image-caption"><div class="image_text">MIRROR壓軸表演。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/VIP5ZWRYMRHRBAN5AMNNINLLC4.jpg" alt="MIRROR十二子勁歌熱舞，全場氣氛高漲。" class="img" height="auto" width="100%"><figcaption class="hidden">MIRROR十二子勁歌熱舞，全場氣氛高漲。</figcaption></figure></div><div class="inline-image-caption"><div class="image_text">MIRROR十二子勁歌熱舞，全場氣氛高漲。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/ZWSCEOD7AZHNXF4XCWHQPVQ654.jpg" alt="現場不少觀眾大叫：「你哋好靚仔呀！」" class="img" height="auto" width="100%"><figcaption class="hidden">現場不少觀眾大叫：「你哋好靚仔呀！」</figcaption></figure></div><div class="inline-image-caption"><div class="image_text">現場不少觀眾大叫：「你哋好靚仔呀！」</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/F7YMQIVI2RA4THKLSVY7SDVTRE.jpg" alt="大導杜琪峯上台發言，講錯MIRROR變「Miller」。" class="img" height="auto" width="100%"><figcaption class="hidden">大導杜琪峯上台發言，講錯MIRROR變「Miller」。</figcaption></figure></div><div class="inline-image-caption"><div class="image_text">大導杜琪峯上台發言，講錯MIRROR變「Miller」。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/S4YB54URZFCRDAVHTKDR2NA34U.jpg" alt="對於杜琪峯在台上將MIRROR叫錯為「Miller」，成員笑指MIRROR可能稍後會改串法。" class="img" height="auto" width="100%"><figcaption class="hidden">對於杜琪峯在台上將MIRROR叫錯為「Miller」，成員笑指MIRROR可能稍後會改串法。</figcaption></figure></div><div class="inline-image-caption"><div class="image_text">對於杜琪峯在台上將MIRROR叫錯為「Miller」，成員笑指MIRROR可能稍後會改串法。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/RMYULJF4NNA6TO4CQIMMHBXSY4.jpg" alt="MIRROR恨拍杜Sir執導的黑社會喜劇。" class="img" height="auto" width="100%"><figcaption class="hidden">MIRROR恨拍杜Sir執導的黑社會喜劇。</figcaption></figure></div><div class="inline-image-caption"><div class="image_text">MIRROR恨拍杜Sir執導的黑社會喜劇。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/Q2A5NLMS25D2RI267VS5K6DLCU.jpg" alt="ANSONBEAN出場又唱又跳。" class="img" height="auto" width="100%"><figcaption class="hidden">ANSONBEAN出場又唱又跳。</figcaption></figure></div><div class="inline-image-caption"><div class="image_text">ANSONBEAN出場又唱又跳。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/NNDTZ6TSPFB3TI3WO6KK2AZD34.jpg" alt="《造星III》陳葦璇接着演出。" class="img" height="auto" width="100%"><figcaption class="hidden">《造星III》陳葦璇接着演出。</figcaption></figure></div><div class="inline-image-caption"><div class="image_text">《造星III》陳葦璇接着演出。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/4QRD3NL7EJDWZIODACIS37TIZQ.jpg" alt="Ben表演最拿手的折骨舞。" class="img" height="auto" width="100%"><figcaption class="hidden">Ben表演最拿手的折骨舞。</figcaption></figure></div><div class="inline-image-caption"><div class="image_text">Ben表演最拿手的折骨舞。</div></div></div></div>
				</section>
			</div>
		</div>
	</body>
</html>