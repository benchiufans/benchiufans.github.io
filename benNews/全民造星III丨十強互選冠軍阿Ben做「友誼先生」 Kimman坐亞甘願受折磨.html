<html>
	<head>
		<title>全民造星III丨十強互選冠軍阿Ben做「友誼先生」 Kimman坐亞甘願受折磨</title>
		<link rel="stylesheet" href="css/default.css">
		<link rel="stylesheet" href="css/font-awesome.min.css">
		<link rel="stylesheet" href="css/style.css">
		<link rel="stylesheet" href="css/css.css">
	</head>
	<body>
		<div id="article-header" class="article__header">
			<header>
				<div class="">
					<h1 class="text_medium"><span>全民造星III丨十強互選冠軍阿Ben做「友誼先生」 Kimman坐亞甘願受折磨</span></h1>
				</div>
			</header>
			<div class="grid timestamp-container text_brownish-grey flex">
				<div class="timestamp">更新時間 (HKT): 2020.12.21 00:30</div>
			</div>
		</div>
		<div id="article-body" class="box--margin-bottom-xl">
			<div>
				<div class="promo-item-container box--position-relative box--margin-bottom-lg"><div class="promo-image-box"><div id="promo-image-box" role="button" tabindex="0"><div><figure class="flex flex--align-items-center flex--justify-center"><img src="img/WMYVR5QX7JBXLHSK5ZPB4GMK5Y.jpg" alt="" class="img" height="auto" width="100%"></figure></div></div><div class="text_greyish-brown box--margin-top-lg">《全民造星III》boxing day舉行決賽，十強率先接受《蘋果》前哨戰。</div></div></div>
			</div>
			<div id="articleBody" class="article_body article-text-size_md ">
				<section>
					<p class="text--desktop text--mobile article-text-size_md  ">ViuTV真人騷《全民造星III》10強剛出爐，陳葦璇、Cloud（雲浩影）、NY（鍾諾言）、KLAU（劉瑞祈）、CY（陳澤言）、Alina（李靜蓮）、Mischa（葉巧琳）、Ben（趙祥誠）、Kimman（黃劍文）與ANSONBEAN （陳毅燊）成功打入總決賽，本周六（26日）Boxing Day於九展Star Hall一較高下，決賽賽果會由全民投票及星級專業評判團評分，各佔一半分數來決定，嘉賓評判今年有毛舜筠、鄧麗欣。</p><p class="text--desktop text--mobile article-text-size_md  ">《蘋果》約齊10強參賽者接受訪問，Mischa、Kimman與葦璇更以清唱拉票，個個狀態大勇，準備就緒，希望在總決賽中痛快地用精采的表演來回饋觀眾。《蘋果》先跟眾人熱身，要他們各自選出心目中的冠軍，結果由拿手折骨舞的阿Ben「當選」，看來阿Ben在《造星》中人緣相當好，被問到是否有奪得「友誼先生」的感覺？他即怕醜仔上身：「點解嘅？真係估唔到。其實我都有諗過比賽時贏嘅，但冇諗過係真，我一直都平常心。」</p><p class="text--desktop text--mobile article-text-size_md  ">Kimman也得兩票，他感性說：「我哋大家都會有夢想，有時會擺低咗甚至想過放棄，但喺度又重拾返，係彼此感染嘅。我覺得每一位身上都有發光嘅地方，唔好放棄，雖然呢幾個月好辛苦，甚至係折磨，但我好enjoy，成功嘅藝人係需要呢種折磨，好欣賞每位，我心目中大家都係冠軍。」</p><div class="related-links"></div><p class="text--desktop text--mobile article-text-size_md  ">比賽經歷了多個月，除了為追夢而奮鬥，參賽者們也建立起珍貴的友誼，訪問期間見他們打成一片，Alina說：「我好proud of自己行到而家，對我係好大挑戰，我對唱歌有壓力，喺大家身上，我學識欣賞自己，驚嘅嘢原來唔需要驚，有低處先可以走得更高，我冇當呢個係比賽，我當呢個係我人生歷程，enjoy舞台。」Cloud則說：「Casting時覺得自己能力不足，一路上我喺大家身上學到好多嘢，包括別人嘅想法同態度，喺呢個比賽學到其他地方學唔到嘅嘢。」</p><h2 class=""><b>Alina戴「綠帽」應戰</b></h2><p class="text--desktop text--mobile article-text-size_md  ">為考驗他們之間的友誼，他們又各自抽出一位對手品評，不過結果都是讚多過彈。ANSONBEAN抽中Cloud，他說：「Cloud大頭蝦得嚟，喺台上會好吸引人，我見佢最近表現開始穩陣，我想佢有返大頭蝦，撞啲冇預計但好睇嘅嘢出嚟。」而Cloud則抽中CY，她說：「CY表演好出眾，台風同健體操，好令人印象深刻，我唔想佢冇咗神經刀嘅性格。」</p><p class="text--desktop text--mobile article-text-size_md  ">Alina抽中的是大熱ANSONBEAN，Alina說：「我決賽嘅表演會再比之前嘅昇華，戴定綠帽（其實想講頭盔）先。」全場爆笑。她繼說：「ANSONBEAN魅力沒法擋，佢企出嚟乜都唔做已經贏咗，佢嗰種魅力係與生俱來，所以我覺得可以利用只有你先有嘅優點。」</p><p class="text--desktop text--mobile article-text-size_md  ">KLAU抽中的是Kimman，KLAU說：「我覺得Kimman係最能夠代表到《全民造星》嘅，因為睇到佢第一round，一個田園鄉郊歌手去到而家擁有不浪漫罪名嘅形象，我覺得佢喺4個月入面脫胎換骨，要改進嘅嘢就係希望佢講嘢嘅語速可以快少少。」NY抽中了Alina，他說：「我覺得Alina行出嚟嘅台風已經好足夠，佢嘅自信我都要學一學。需要改進嘅係，佢做自己熟悉嘅嘢好有自信，但仲喺嘗試緊嘅時候，可以攞返嗰種自信出嚟。」</p><p class="text--desktop text--mobile article-text-size_md  ">採訪：卓寶花</p><p class="text--desktop text--mobile article-text-size_md  ">攝影：仇志德</p><p class="text--desktop text--mobile article-text-size_md  ">攝錄：林賓尼、廖達燊</p><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/C6AFXF5RWJFWHCLCUSA6W3Z5QI.jpg" alt="KLAU去年20強止步，據他所講，Kimman最能體現《造星》精神。" class="img" height="auto" width="100%"><figcaption class="hidden">KLAU去年20強止步，據他所講，Kimman最能體現《造星》精神。</figcaption></figure></div><div class="inline-image-caption"><div class="image_text">KLAU去年20強止步，據他所講，Kimman最能體現《造星》精神。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/35AEHFTVNRE37OYQG23AIXZYRE.jpg" alt="Kimman說成功藝人都要經過磨練，希望每位造星都可以成為明星。
					" class="img" height="auto" width="auto"><figcaption class="hidden">Kimman說成功藝人都要經過磨練，希望每位造星都可以成為明星。</figcaption></figure></div><div class="inline-image-caption"><div class="image_text">Kimman說成功藝人都要經過磨練，希望每位造星都可以成為明星。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/ORW26MFSUFFQDOS5VYWIMUSNYA.jpg" alt="Alina未比賽就先失威，將「頭盔」講錯成「綠帽」。" class="img" height="auto" width="auto"><figcaption class="hidden">Alina未比賽就先失威，將「頭盔」講錯成「綠帽」。</figcaption></figure></div><div class="inline-image-caption"><div class="image_text">Alina未比賽就先失威，將「頭盔」講錯成「綠帽」。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/GFJRWOTD5NFDBNQIU4A3LCHHJ4.jpg" alt="Cloud被ANSONBEAN指大頭蝦，但可以在臨場爆出火花。" class="img" height="auto" width="auto"><figcaption class="hidden">Cloud被ANSONBEAN指大頭蝦，但可以在臨場爆出火花。</figcaption></figure></div><div class="inline-image-caption"><div class="image_text">Cloud被ANSONBEAN指大頭蝦，但可以在臨場爆出火花。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/OUFHTOPO4NDYJDT2UI22NZMITM.jpg" alt="最冷黑馬CY最慢熱，訂好目標只求過合格線。" class="img" height="auto" width="auto"><figcaption class="hidden">最冷黑馬CY最慢熱，訂好目標只求過合格線。</figcaption></figure></div><div class="inline-image-caption"><div class="image_text">最冷黑馬CY最慢熱，訂好目標只求過合格線。</div></div></div></div>
				</section>
			</div>
		</div>
	</body>
</html>