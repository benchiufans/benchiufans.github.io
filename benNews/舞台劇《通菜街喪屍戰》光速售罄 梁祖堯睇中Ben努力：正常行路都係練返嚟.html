<html>
	<head>
		<title>舞台劇《通菜街喪屍戰》光速售罄 梁祖堯睇中Ben努力：正常行路都係練返嚟</title>
		<link rel="stylesheet" href="css/default.css">
		<link rel="stylesheet" href="css/font-awesome.min.css">
		<link rel="stylesheet" href="css/style.css">
		<link rel="stylesheet" href="css/css.css">
	</head>
	<body>
		<div id="article-header" class="article__header">
			<header>
				<div class="">
					<h1 class="text_medium"><span>舞台劇《通菜街喪屍戰》光速售罄 梁祖堯睇中Ben努力：正常行路都係練返嚟</span></h1>
				</div>
			</header>
			<div class="grid timestamp-container text_brownish-grey flex">
				<div class="timestamp">更新時間 (HKT): 2021.01.08 22:06</div>
			</div>
		</div>
		<div id="article-body" class="box--margin-bottom-xl">
			<div>
				<div class="promo-item-container box--position-relative box--margin-bottom-lg">
					<div class="promo-image-box">
						<div id="promo-image-box" role="button" tabindex="0">
							<div>
								<figure class="flex flex--align-items-center flex--justify-center">
									<img src="img/IMZ6OUFVLFA6RG6PDAHL7BEEGY.jpg" alt="" class="img" height="auto" width="100%">
								</figure>
							</div>
						</div>
						<div class="text_greyish-brown box--margin-top-lg">風車草劇團舞台劇《通菜街喪屍戰》開售，門票極速售罄。</div>
					</div>
				</div>
			</div>
			<div id="articleBody" class="article_body article-text-size_md ">
				<section>
					<p class="text--desktop text--mobile article-text-size_md  ">風車草劇團的新劇《通菜街喪屍戰》將於3月在葵青劇院舉行15場演出，今次新劇除了梁祖堯，他更出面邀請《全民造星III》冠軍趙祥誠（Ben）加入，令入場券更搶手，結果新劇今早開售，已在一小時內極速清空，只剩下輪椅位，反應相當好。</p><div class="THISISANADHERE"><div class=" flyingCarpet_outer_wrapper hidden "><div class="HK-MOBILE-AD&quot;  flyingCarpet_wrapper" id="2026flyingcarpet1"><div class=" flyingCarpet_reveal "><div class="dfpAd text--center  flyingCarpet_inner  dfpAd text--center box--hidden-md inlineArticleAds flyingCarpet_inner "><div id="articleBody-1-PVTNUGHU6FGSLPKNPH67CNTR44-1-MOBILE" class="AppleDaily/realtime_entertainment_detail/flyingcarpet1 arcad"></div></div></div></div></div><div class="HK-DESKTOP-AD"><div class=""><div class="dfpAd text--center  dfpAd text--center box--hidden-sm inlineArticleAds"><div id="articleBody-1-PVTNUGHU6FGSLPKNPH67CNTR44-1-DESKTOP" class="AppleDaily/realtime_entertainment/inarticlebanner2 arcad"></div></div></div></div></div><div class="related-links"></div><p class="text--desktop text--mobile article-text-size_md  ">《蘋果》今日聯絡阿祖，他稱要為ViuTV錄《空肚講宵夜》，未知道賣飛情況，但就收到好多朋友查詢可否訂飛。記者恭喜舞台劇在一小時內已賣晒飛，但阿祖反而嘆氣：「我覺得呢單嘢表面風光咋！因為我哋可以賣嘅飛只係得總票房嘅一半，限聚令下只係畀我哋用入座率50％去賣，唔畀我哋賣晒飛，依家只係賣到一半飛。」</p><h2 class="">擔心農曆新年假期後疫情爆發</h2><p class="text--desktop text--mobile article-text-size_md  ">阿祖仍然欣慰有人支持舞台劇：「絕對算係好消息嘅，知道大家咁渴望劇場，作為創作人、表演者係好開心嘅。大家都差唔多成年冇入劇場，原來大家都冇忘記劇場呢個媒體，都仲係咁餓劇場，係好鼓舞。」但現時最大憂慮是農曆新年：「假期可能會有一班人過完年由中國返落嚟香港，到時唔知會唔會有第六、七、八波咁爆起嚟。但冇辦法啦，工作都唔可以停止，劇本創作、排練，我哋都繼續進行，見步行步啦。」</p><div class="THISISANADHERE"><div class=""><div class="HK-MOBILE-AD&quot; " id="7415inarticlebanner2"><div class=""><div class="dfpAd text--center  dfpAd text--center box--hidden-md inlineArticleAds"><div id="articleBody-3-UBB4YKQN3REGZLS2SO2BAYXJNI-2-MOBILE" class="AppleDaily/realtime_entertainment_detail/inarticlebanner2 arcad"></div></div></div></div></div><div class="HK-DESKTOP-AD"><div class=""><div class="dfpAd text--center  dfpAd text--center box--hidden-sm inlineArticleAds"><div id="articleBody-3-UBB4YKQN3REGZLS2SO2BAYXJNI-2-DESKTOP" class="AppleDaily/realtime_entertainment/inarticlebanner2 arcad"></div></div></div></div></div><div class="related-links"></div><p class="text--desktop text--mobile article-text-size_md  ">風車草劇團上月原本要演出舞台劇《新聞小花的告白2白屋之夏》，不過因限聚令突然殺到，只能在限聚令前突擊舉行特別場，獲好多人支持。早前民政事務局局長徐英偉建議使用科技直播或錄播表演，阿祖曾在訪問中曾反駁：「首先呢件事係低能㗎！局長佢知唔知道，劇場裏面其實係冇WiFi呢？連手機訊號都收唔到，斷吓斷吓點做online呀？」阿祖今日受訪時，似乎終於心軟，希望今次可以順利演出，一旦再有意外，將會認真考慮以第二種方式將演出呈現給觀眾。</p><div class="THISISANADHERE"><div class=" flyingCarpet_outer_wrapper hidden "><div class="HK-MOBILE-AD&quot;  flyingCarpet_wrapper" id="2246flyingcarpet2"><div class=" flyingCarpet_reveal "><div class="dfpAd text--center  flyingCarpet_inner  dfpAd text--center box--hidden-md inlineArticleAds flyingCarpet_inner "><div id="articleBody-4-PVTNUGHU6FGSLPKNPH67CNTR44-3-MOBILE" class="AppleDaily/realtime_entertainment_detail/flyingcarpet2 arcad"></div></div></div></div></div><div class="HK-DESKTOP-AD"><div class=""><div class="dfpAd text--center  dfpAd text--center box--hidden-sm inlineArticleAds"><div id="articleBody-4-PVTNUGHU6FGSLPKNPH67CNTR44-3-DESKTOP" class="AppleDaily/realtime_entertainment/inarticlebanner2 arcad"></div></div></div></div></div><h2 class="">梁祖堯：要阿Ben正常人咁行路係做唔到</h2><p class="text--desktop text--mobile article-text-size_md  ">《通菜街喪屍戰》加入Ben，令新劇更有叫座力，阿祖昨日亦有提到，自己在比賽三十強前已邀請Ben演出。今日阿祖講起Ben，就透露Ben的角色是在後期才加入劇本，亦不會埋沒Ben的折骨天份，但他強調不是因為Ben識折骨才邀請演出，而是在A組的排練過程中見到Ben的努力：「佢係努力到你唔知原來佢努力咗咁多！」</p><p class="text--desktop text--mobile article-text-size_md  ">阿祖以A4組40強的表演「想念」舉例，他指觀眾在電視上看數分鐘的演出，但背後Ben付出極大努力，甚至大爆阿Ben行路都有困難：「你唔知道，其實我只係要阿Ben好似正常人咁行路，但佢啲骨扭到咁樣，要佢好似好正常咁，佢係做唔到。佢總係好似『鄧下鄧下』，或者好有態度咁行，但要佢好慢、好感性咁行，佢係做唔到，但阿Ben好努力咁練，練到好似可以正常人咁行路。你真係唔知佢付出咗幾大努力、用咗幾多個夜晚，練到兩、三點，點樣返去個種（普通人）身體狀態。呢啲嘢觀眾唔會睇到，就係咁樣令我好欣賞呢個表演者嘅原因，就係咁樣令到我搵佢，我話有舞台劇一定會搵佢做。」</p><h2 class="">諗定同二汶合作舞台劇</h2><p class="text--desktop text--mobile article-text-size_md  ">阿祖被網民讚有眼光，他笑稱是好人有好報，令新劇演員名單中多了位《全民造星III》冠軍。「媽媽」帶阿仔上劇場，咁「爸爸」二汶呢？阿祖亦透露心中已有計劃：「二汶角色唔係咁啱今次，但我腦入面已經有另一個計劃同二汶做舞台劇，留返下次先，今次音樂性發揮唔到佢最好嘅嘢，留返下次音樂性強啲先碌佢張卡啦。」</p><p class="text--desktop text--mobile article-text-size_md  ">訪問最後，阿祖對劇場依然未有開放日期仍耿耿於懷，不忿政府做足安全措施可以開記者會，但就不讓劇場在有足夠防護措施下，讓劇場重開。他說不希望以網上形式演出：「因為劇場就係劇場，同電視、電影真係唔同。但係我哋都會努力搵一個方法，好老實講，對於一個劇團嚟講，一次演出冇咗，要有下一次唔係咁容易，唔係話『改期囉』咁簡單。因為冇咗一個期嘅演出，就冇咗幾個月收入，其實劇團營運就係要靠票房收入，冇咗一個期係好恐怖。如果再係咁落去，劇場界就好難生存。」</p><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/4LNA6BI6MRCQPGK66I4J7XA3LE.jpg" alt="風車草劇團舞台劇《通菜街喪屍戰》開售，門票極速售罄。" class="img" height="auto" width="auto"><figcaption class="hidden">風車草劇團舞台劇《通菜街喪屍戰》開售，門票極速售罄。</figcaption></figure></div><div class="inline-image-caption"><div class="image_text">風車草劇團舞台劇《通菜街喪屍戰》開售，門票極速售罄。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/QJUOZPXCHBAGNKUF66EGL6AYV4.jpg" alt="風車草劇團舞台劇《通菜街喪屍戰》開售，門票極速售罄。" class="img" height="auto" width="100%"><figcaption class="hidden">風車草劇團舞台劇《通菜街喪屍戰》開售，門票極速售罄。</figcaption></figure></div><div class="inline-image-caption"><div class="image_text">風車草劇團舞台劇《通菜街喪屍戰》開售，門票極速售罄。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/JDJXYL46DZHSRNHGK6P3R3HCF4.jpg" alt="阿祖透露Ben的角色是後期才加入。" class="img" height="auto" width="auto"><figcaption class="hidden">阿祖透露Ben的角色是後期才加入。</figcaption></figure></div><div class="inline-image-caption"><div class="image_text">阿祖透露Ben的角色是後期才加入。</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/S43OH7IIWBCGBMQOW2LFMLXWSU.jpg" alt="阿祖一直欣賞Ben的努力，尤其是A4組的演出「想念」，Ben的付出令阿祖感動。（IG圖片）" class="img" height="auto" width="100%"><figcaption class="hidden">阿祖一直欣賞Ben的努力，尤其是A4組的演出「想念」，Ben的付出令阿祖感動。（IG圖片）</figcaption></figure></div><div class="inline-image-caption"><div class="image_text">阿祖一直欣賞Ben的努力，尤其是A4組的演出「想念」，Ben的付出令阿祖感動。（IG圖片）</div></div></div></div><div><div class="box--margin-bottom-lg " role="button" tabindex="0"><div><figure class="visual__image visual__image--cover inline-image box--display-block box--margin-center"><img src="img/BVNWV273VREGDJJTSEZJ7O72KE.jpg" alt="至於A組「爸爸」二汶，阿祖就指心中已有計劃，留待下次才合作。（IG圖片）" class="img" height="auto" width="100%"><figcaption class="hidden">至於A組「爸爸」二汶，阿祖就指心中已有計劃，留待下次才合作。（IG圖片）</figcaption></figure></div><div class="inline-image-caption"><div class="image_text">至於A組「爸爸」二汶，阿祖就指心中已有計劃，留待下次才合作。（IG圖片）</div></div></div></div>
				</section>
			</div>
		</div>
	</body>
</html>